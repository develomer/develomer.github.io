---
layout: post
title: "529 Sebep"
modified:
categories: freetimes
excerpt:
tags: []
image:
  feature:
date: 2014-07-08 15:39:55
---

#529 Sebep 
Mısır’ da 529 kişinin idamına karar verilmiş. Kilometrelerce uzakta demokrasiyi hayat felsefesi edinmiş(!) kişiler de bunu haklı bulma fikrini edinmiş. Fikirde fikir hani… “Çünkü otursalarmış oturdukları yerde. Çünkü onların görüşe sahip olma hakları yokmuş. Çünkü onların seçim hakkı yokmuş. Çünkü onlar kendilerini yönetemezmiş.” İdam Türkiye’ ye gelseydi ne olurdu acaba? Askeri darbe olsa, burada da yüzlerce kişi asılsa ne kadar sevinirdi demokrasi sever kardeşlerimiz değil mi?!
Herkesin siyasetçi olduğu sevdiğimin ülkesinde bir fanatikleşmedir gidiyor. At gözlüğü bedava olmuş ve herkes hayranı resmen. Ama hakkımızı yemeyeyim şimdi. Türkiye insanı iyi niyetlidir çünkü. O kadar iyi niyetlidirki karşıt görüşten birinin ölümü üzmüyor onu artık. O kadar iyi niyetlidirki oyun çağındaki çocuğun görüşünü sorguluyor. O kadar iyi niyetlidirki ölenin tuttuğu takımı soruyor. O kadar iyi niyetlidirki öldürülecek olanın ırkını, dinini, dilini, rengini soruyor. Soruyor, çünkü yılan ona ne kadar yakın bilmek istiyor…
Oysa 529 insanın idamı söz konusuyken tek yapması gereken insanlığını sorgulamaktı. İnsani yanı(kaldıysa eğer) ne hissediyor anlamaya çalışmaktı. Görüşü yüzünden idam edilmeye mahkum edilse ne hissederdi ve ne beklerdi kardeşlerinden diye düşünmekti.
Etrafımdaki herkes bir görüşe körü körüne bağlı olmadığımı bilir. Olmayacağımı da. Doğru olduğuna inandığım şeyi kim yaparsa yapsın destekleyeceğimi, yanlış yapanı ise eleştireceğimi de.
Bunun durmasını istemek için insan olmak yeter tabii. Buna rağmen Müslümanlığımızı da işin içine katasım var. Çünkü Müslümanım demek yetmiyor bazen. Bilmek gerekiyor Müslümanların birbirleri üzerindeki haklarını. Bunu anlatan çok fazla örnek var. İşte birkaçı:

- “Müslüman Müslümanın kardeşidir ona zulmetmez; onu düşmana teslim etmez.” (Hadis-i Şerif)

- "Hiçbiriniz kendi nefsiniz için arzu ettiğinizi kardeşiniz için etmedikçe iman etmiş olmaz." (Buhârî, imân, 7)

- "Senin hakiki kardeşin seninle beraber olan, sana menfaat versin diye, kendi nefsine zarar vermeye razı olan, zamanın felaketleri kapını çaldığı vakit, senin dağınık durumunu derlemek için o, derli toplu öz durumunu dağıtandır." (Hz. Ali (r.a))

- “Müslümanın Müslüman üzerindeki altı hakkı vardır.
Karşılaştığında selam verir,
Davetine icabet eder,
Aksırdığı zaman elhamdülillah derse yerhamükallah der,
Hastalandığında ziyaretini yapar,
Öldüğünde cenazesinin ardından yürür,
Kendisi için sevdiğini o kardeşi için de sever.” (Dârimî, İstizan: 5; İbn Mâce, Cenaiz: 43)

Sanırım bu kadarı yeter. Bu konuları konuşmayı hiç sevmeyen biri olarak fazla bile yazdım. Modaya uyabilmek adına bende bir şairden alıntı yapmak isterim. Bu da şiir sever kardeşlerime gelsin.

##Geçenler varsa İslam’ın şu çiğnenmiş diyârından

Geçenler varsa İslam’ın şu çiğnenmiş diyarından;

Şu yüz binlerce yurdun kanlı, zairsiz mezarından,

Yürekler parçalar bir nevha dinler reh-güzarından

Bu matem, kim bilir,kaç münkesir kalbin gubarından

Huruş etmekte, son ümidinin son inkisarından?

Evet, son inkisarından ki yoktur cebrin imkanı;

Batıp gitmiş nazarlar beklemekten fecri nazanı

Nasıl, ey yolcu bin lanet gelip ezmez ki vicdanı

Dudaklar çak çak olmuş, içerken zehr-i hüsranı

Uzaktan baktı –koşmak nerde! – milyonlarca yârânı!

Bu ıssız aşiyanlar bir zaman candan muazzezdi

Bu damlar böyle baykuş seslerinden çın çın ötmezdi!

Şu kurbağlar seken vadide ceylanlar koşup gezdi!

Şu çoşmuş ağlayan ırmak ne handan gölgeler sezdi!

Bütün maziyi bir tufan, fakat hep boğdu,hep ezdi.

Vefasız yurd!Öz evladın için olsun,vefa yok mu?

Neden kalbin kararmış? Bin ocaktan bir ziya yok mu?

İlahi,kimsesizlikten bunaldım,aşina yok mu?

Vatansız hanumansız bir garibim …Mülteca yok mu?

Bütün yokluk mu her yer?Bari bir yok!der sada yok mu?

Gitme ey yolcu, beraber oturup ağlaşalım,

Elemim bir yürekten kârı değil,paylaşalım!

Ne yapıp ye’simi kahreyliyeyim, bilmem ki?

Öyle dehşetli muhitimde dönen matem ki

Ah!karşımda vatan namına bir kabristan

Yatıyor şimdi…Nasıl yerlere geçmez ki insan?

Şu mezarlar ki uzanmış gidiyor,ey yolcu?

Nereden başladı yükselmeye ,bak,nerde ucu!

Bu ne hicranı müebbed,bu ne hüsran-ı mübin

Ezilir ruh-i sema, parçalanır kalb-i zemin!

Azıcık kurcala toprakları, seyret ne çıkar;

Dipçik altında ezilmiş, paralanmış kafalar!

Bereden rengi hüviyyetleri uçmuş gözler!

Kim bilir hangi şenaatle oyulmuş gözler!

Medeniyyet denilen vahşete la’netler eder,

Nice yekpare kesilmiş de sırıtmış dişler!

Süngülenmiş, kanı donmuş,nice binlerle beden!

Nice başlar, nice kollar ki cüda cisminden!

Beşiğinden alınan parçalanan mahlukat!

Sonra namusuna kurban edilen bunca hayat!

Bembeyaz saçları katranlara batmış dedeler!

Göğsü baltayla kırılmış memesiz valideler!

Teki binlerce kesik gövdeye ait kümeler

Saç,kulak,el,çene parmak …Bütün enkaz-ı beşer

Bakalım,yavrusu uğrar mı deyip karnından,

Canavarlar gibi şişlerde kızarmış nice can!

İşte bunlar o felaket-zedeler ki ,düşün!

Kurumuş ot gibi doğrandı bıçaklarla bütün!

Müslümanlıkları biçarelerin öyle büyük

Bir cinayet ki cezalar ona nisbeten küçük!

Ey! bu toprakta birer na’ş-ı perişan bırakıp

Yükselen mevkib-i ervah!Sakın arza bakıp

Sanmayın şevki şehadetle çoşan bir kan var…

Bizde leşten daha hissiz,daha kokmuş can var

Bakmayın,hem tükürün çehre-i murdarımıza!

Tükürün:belki biraz duygu gelir arımıza!

Tükürün cebhe-i lakaydına Şark’ın,tükürün!

Kuşkulansın görelim,gayreti halkın,tükürün!

Tükürün milleti alçakça  vuran darbelere!

Tükürün onlara alkış tutan kahpelere!

Tükürün Ehli Salib’in o hayasız yüzüne!

Tükürün onların asla güvenilmez sözüne!

Medeniyet denilen maskara mahluku görün:

Tükürün maskeli vicdanına asrın tükürün

Hele i’lanı zamanında şu mel’un harbin

Bize efkar-ı umumiyyesi lazım Garb’in

O da Allah’ı bırakmakla olur “ herzesini

Halka iman gibi telkin ile dinin sesini

Susturan aptalın idrakine bol bol tükürün

Yine hicran ile çılgınlığım üstümde bugün

Bana vahdet gibi bir yar-ı müsaid lazım

Artık ey yolcu bırak … Ben, yalnız ağlayayım!

######Mehmet Akif Ersoy









Aslında bu şiir dışında hiçbir şey yazmasam da olurdu belki ama arada denemek gerek anlatmayı... Hiç anlatamadıysam bile şunu duyursam yeter bana... 529 idamın durması için 529 nefes yeterli sebep değil mi?
