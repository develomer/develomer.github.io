---
layout: post
title: "Neşeli Öyküler - Carlo M. Cipallo"
modified:
categories: translates
comments: true
analytics: true
share: true
---

-   Sık sık kendi kendime yanıtı kolay olmayan sorular sorarım: 
Örneğin, bu ya da şu ülkenin uygarlık düzeyi hakkındaki düşüncemi kendi kendime 
sıkça sorduğum olur. Yarı şaka, yarı ciddi, yanıtım şu olur, bu konudaki yargım 
okulların (düşünce, inceleme ve öğrenim özgürlüğünün derecesine bakarak), 
hastanelerin ve… söz konusu ülkedeki umumi helaların niteliğine bağlıdır. 
Eğer bu temel kuruluşların niteliği iyiyse, ülke hakkındaki karar olumludur; 
yok eğer aksine, bu hizmetlerin niteliği yetersizse, ülke hakkındaki karar olumsuzdur.

-   Floransalı ailelerin en nüfuzlularından birinin üyelerinin işlediği suçun 
kentte belirli bir heyecan yaratması doğaldı. Ama, ilginç olanı, o dönemin yazarları ve 
kronikçileri tarafından kaleme alınmış herhangi bir tepkiye rastlanılmaması, bizim inanılmaz 
bulduğumuz da, olayın içine sürüklenen iki işçi yakılırken uğursuz hadisenin gerçek sorumluları 
olan Bardilerin, mahkum edilmiş olmalarına karşın, çarptırıldıkları cezayı çekmedikleri 
gibi kısa bir süre sonra da kent yönetimindeki önemli görevli ve sorumlular arasına yeniden 
kabul edilmeleridir. Her ne şekilde olursa olsun, insanların tepkilerinden bağımsız olarak, 
1345 yılının Ekim ayında Floransa’da meydana gelen üzücü öykü, son tahlilde, her zaman ve 
yalnızca zayıfların hep haksız çıktığını ispatlayan o kutsal kuramı bilmem kaçıncı kez doğrulamaktadır.

