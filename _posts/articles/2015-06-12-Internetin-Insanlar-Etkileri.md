---
layout: post
title: İnternetin İnsanlar Üzerindeki Etkileri
excerpt: "İnternetin İnsanlar Üzerindeki Etkileri"
modified: 12-06-2015
categories: articles
comments: true
share: true
---


   Çağımızın en güçlü kitle iletişim kaynaklarından biri olan bilgisayarlar ve yaşamımıza birden bire giren internet, bugün bilgilenme, işlem yürütme, haberleşme, eğitim ve eğlence fonksiyonlarıyla hayatımızın ayrılmaz bir parçası olmuştur.Günümüz toplumunda insanlar, bilgisayar ile küçük yaşlarda tanışmakta; evde ve okulda, gerek ödevleri için gerek eğlence için bilgisayardan yoğun bir şekilde istifade etmektedir. Çocuklar ve gençler, bilgisayar ve internet kullanırken çok çeşitli riskler ve güvenlik tehditleri ile karşı karşıyadır. Bu konu, hiç bir şekilde göz ardı edilemeyecek kadar önemli bir konudur. Bir ebeveynin ya da eğitimcinin görevi, çocuğa sadece bilgisayar ve internet gibi ortamları tanıtmak ve bu ortamlara erişimlerini sağlamak olarak olmamalıdır. Normal olarak bir ebeveynin, kendi çocuğunun kendisi olmadan evin dışında, nerede, kimle olduğunu bilmesi gerekiyorsa; başıboş ve uçsuz bucaksız bir ortam olarak nitelendirilebilecek internette çocukların kontrolsüz bir şekilde bırakılmaması, oldukça tehlikeli sonuçlara maruz kalmamak için gereklidir. Hadi interneti biraz tanıyalım...

#Tarihçe


   1970’li yılların başında, ABD Savunma Bakanlığı, ülke topraklarına yapılacak olası bir nükleer saldırı sonrasında askeri üslerin ve füze rampalarının iletişimini sürdürebilmek için, ARPAnet adlı gizli bir proje başlattı. O zamanlar hiç kimse bu projenin bir gün Internete dönüşeceğini düşünemezdi. ARPAnet önce üniversiteler, sonra bazı devlet kuruluşları tarafından kullanılmaya başlandı. Ardından Avrupa’ya geçti. Artık Internet adıyla tanınıyordu. 1980’lere kadar daha çok e-posta ve dosya transferi için kullanıldı.Günümüzde ise artık her alanda ondan faydalanıyoruz.

#Zıt Görüşler


   Internet kullanımı yaygınlaştıkça onunla ilgili farklı görüşler de ortaya çıkmaya başladı. Kimileri, Interneti insanları birbirinden uzaklaştıran, yüz yüze iletişimi ortadan kaldıran ve bağımlılık yapan bir şey olarak değerlendirmektedir. Bazı çevreler de çoğu insanda alışkanlık haline gelen Internet kullanıcılığının özellikle iş yerlerinde üretkenliğin düşmesine sebep olduğu ve Internet kullanımının kısıtlanması gerektiğini düşünüyorlar. Şimdi internet' in üzerimizde ki olumlu ve olumsuz etkilerini biraz daha irdeleyelim...


#Olumsuz etkiler


-Bağımlılık

-Şiddet

-Cinsellik

-Kontrolsüz Alışveriş

-İçki, Sigara ve Uyuşturucuya Özendirme

-Haberleşme

-Yasadışı Faaliyetler

#Bağımlılık


   Kişinin dış dünyadan kopup tüm bağımlılıklarda olduğu gibi bilgi-sayar ve internet için diğer sorumluluklarını ihmal etmesidir. Yarattığı sanal dünya içinde kaybolan kişinin gelişimi olumsuz etkilenir ve sosyal yaşamdan kopar. Özellikle dışarıda ya da  okulda arkadaşlarıyla etkileşimde olmak yerine eve kapanarak ve özellikle şiddet içerikli oyunlar oynayarak bilgisayarları başında aşırı zaman harcayan çocuklar, fiziksel, sosyal ve psikolojik gelişme problemleri ile yüz yüze kalabilirler. Kişilik gelişimleri de sağlıklı olmaz.  




#Şiddet



   Bilgisayarlarda oynanan şiddet içerikli oyunlar çocukları oldukça olumsuz etkilemektedir. Bunun son örneğini Almanya `da 17 yaşındaki bir lise öğrencisinin silahlı saldırısında gördük. Almanya ’da 17 kişinin öldüğü okul baskınının sorumlusu genç, “Counter Strike” isimli oyunun tutkunu çıktı. Gencin aylardır bu oyunu oynayıp evinin bodrumunda atış talimi yaptığı belirlendi. Bu oyun Türkiye ’de de oldukça yaygın oynanmaktadır. Bu oyunla birlikte “Knight Online”, “World or Warcraft”, “Silkroad”, “Grand Theft Auto” gibi şiddet içerikli oyunlar da en çok oynananlar listesinde.Oyunlar şunu ortaya çıkarmaktadır ki bu tür oyunlar gençlerin hayal dünyalarını şekillendirmektedir. Kendilerine karşı çıkan, istediklerini elde edemedikleri zaman başvurdukları yöntem oyunda öğrendikleri yöntemlerdir. Görsel efektleri, aksiyon sahneleri ve etkileyici senaryoları düşünüldüğü zaman çoğu kişinin ilgisini çektiği muhakkak.

#Cinsellik



   Çocukların internette karşılaşabileceği risklerden biri, sakıncalı olan cinsel içerikli sitelere girmeleri ve erişkinlerin cinsel tekliflerine maruz kalmalarıdır. Kimlik ve kişilik gelişimini henüz tamamlamamış olan çocuk   ve ergenlerin cinsellikle ilgili yayın ve bilgileri internette doğru şekilde öğrenememeleri, sanal yolla cinsel tacize uğramaları, onların   ruhlarında ve beyinlerinde tamiri zor hasarlara yol açabilir.
   Günümüzde 25 milyondan fazla çocuk internette saatlerce sörf yapmakta ve her dört çocuktan biri cinsel içerikli sitelerine girmektedir. Bu olumsuz etkilere maruz kalan çocuk ve ergenler, karşı cinsi ve cinselliği doğru tanıyamamakta, karşı cinsle ilişkide güvensizlik ve kaygı   taşımakta ve hepsinden önemlisi ileriki dönemlerde sapkınca eğilimlere yönelmektedirler.       


#Kontrolsüz alışveriş



   Alışveriş sitelerinden cazip gelecek şeylere kolay ulaşabileceğini düşünen insanlar bunları satın almak istemektedir. Kredi kartını  kullanma sık rastlanır. Bu nedenle insanların dikkat etmesi ve kredi kartını nasıl kullanacağına dikkat etmesi gerekir.Kredi kartı borcu sonucu kendine zarar veren insanlar da fazla sayıdadır.






#Zararlı maddelere özendirme



   Uyuşturucu ve terör gibi yasal olmayan yollara destek arayanlar interneti propaganda aracı olarak kullanmaktadır. Günümüzde bu amaçla kurulmuş pek çok site bulunmaktadır. Bu  sitelerin düzenli olarak denetlenmesi gerekir.






#Chat



   Bilinen adıyla “chat“ zaman açısından sorun yaratmaktadır. Bundan daha önemlisi  yabancı kişilerle yapılan görüşmelerin getireceği     risklerdir.Kendisinden yaşça büyük ve kötü niyetli kişilerle ve suç örgütleri  ya da diğer sorunlu insanların haberleşmesine katılabilirler. Çocuk pornografisinin, hırsız yaşlarını belirtmeyen çocuklar daha büyük insanlarla uygun olmayan konuşmalar yapabilirler.




#Yasadışı faaliyetler



Bu son zamanların büyük sorunlarındandır. Tüm zamanını bilgisayarda geçiren kişiler, başarıyı ve macerayı da orada  aramakta, girmemesi     gereken sitelere girerek ya da zarar vererek yasalarla başını derde sokmaktadır.




#Olumlu etkiler


-Ucuz iletişim

-Eğitim

-E-ticaret

-Kütüphane

-Haber kaynağı

-Kurumsal uygulamalar


#Ucuz iletişim



   Yurt içi ya da yurtdışına yapacağınız çok masraflı bir telefon görüşmesi internet yoluya asgari maliyete indirilebiliyor. Yani internet üzerinden yaptığımız sesli ve görüntülü konuşma telefondan çok daha ucuza geliyor.






#Eğitim



   İnternet, öğrencilerin öğrenme alışkanlıklarını ve bilgi birikimlerini zenginleştirmek için kullanabilecekleri bir araçtır.İnterneti iletişim, araştırma yapma, bilgiye ulaşma için kullanabilirler. İnternet sayesinde dersleri için gerekli olan araştırmaları daha fazla kaynağa daha hızlı erişerek yapabilirler.


#E-ticaret



   İnternetin yaygınlaşmasına en çok katkıda bulunan faktörlerden biri de e-Ticaret’tir. E-Ticaret sayesinde, dünyanın herhangi bir yerindeki herhangi bir sanal alışveriş merkezinden istenilen ürün sipariş edilmekte ve birkaç gün içinde bu ürün teslim alınabilmektedir. Ülkemizde çoğu göz ardı edilen fiziksel engelliler, Internet ve e-ticaret sayesinde daha rahat alışveriş yapabildikleri gibi, oturdukları yerden tüm dünya ile iletişim kurabilmektedirler.

#Dev Kütüphane




   İnternet devasa bir kütüphanedir: Akla gelen her konuda araştırma yapabilir, kaynaklar, kitaplar, makaleler, yorumlar bulunabilir. 





#Hızlı haber



   Gazeteler, dergiler, yazarlar, internet haber siteleri, son dakika haberleri elinizin altındadır. Hatta radyo dinleyebilir, TV de izleyebilirsiniz.Kısaca dünyayla ilgili herşey elinizin altında. 





#Kurumsal uygulamalar




   Şirket veya kurumların birbirleriyle veya kendi şubeleri arasında veri aktarımı, veri paylaşımı, yedekleme, intranet uygulamaları, merkezi yönetim gibi pek çok hayati uygulama da internet üzerinden gerçekleşmektedir.



#Tavsiye

   İnternet biz istesekte istemesekte kendi kültürünü oluşturmaktadır. Dengeli bir Internet kullanıcısı olarak, olumlu yönlerinden faydalanıp, olumsuzluk taraflarından kaçınmak bizim elimizdedir. Her şey de olduğu gibi İnternet kullanımında da aşırıya kaçmayıp bu önemli iletişim aracını kendi faydamıza kullanabiliriz. Yani birşeyin yöneticisiyken o şeyin esiri olmamaya dikkat edelim!
   Son olarak kim ne derse desin iyi ya da kötü interneti kullanacağımızı hepimiz biliyoruz. O yüzden kullanırken fiziksel pozisyonumuza dikkat ederek kullanımdan kaynaklanacak bazı fiziksel problemlerin önüne geçebiliriz. Aşağıda ki videoyu izleyerek bilgisayar başında nasıl durmanız gerektiğine dikkat edebilirsiniz. Yeni yazılarda görüşmek üzere sağlıcakla...

<iframe width="420" height="315" src="https://www.youtube.com/embed/EieSq8J4HAo" frameborder="0" allowfullscreen></iframe>

