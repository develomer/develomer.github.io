---
layout: page
title: Hakkımda
excerpt: "Hakkımda"
image:
  feature: hakkimda.jpg
---
##Hakkımda

  Merhaba, 89 yılında Mardin'de doğunca taze evli mühendis amcam bu çocuğu Ömer
diye çağıralım demiş. O gün bugündür dili dönen herkes beni Ömer diye çağırır.
Gittiğim 21 Kasım İlköğretim okulunda bana kürt arkadaşlarım tarafından takılan
ve arap olmamdan sebep anlamını yıllarca yanlış bildiğim Babussoro lakabını
saymazsak. Haaa birde kılpayı girmeyi başardığım Mardin Anadolu Lisesi'nde uzun
süre "Uzun" diye çağırıldım. 

  Lisede geçen 4. yılın sonunda girdiğim ilk sınavda pek başarısız
bir sonuç aldım. Ondan sonraki yıl da durum pek farklı olmadı. Sınava 3.
girişimde, artık gitmesem ayıp olur diyerek hayalim olan Bilgisayar Mühendisliği
bölümünü burslu olarak kazandığım Azerbaycan Teknik Üniversitesi'ne doğru yola
çıktım. "Ne güzel günlerdi" demeden geçemeyeceğim ve 1 yılı rusça hazırlık eğitimi
olan 2 yılım orada geçti. Bakü'de günler her ne kadar güzel geçse de Türkiyem'in
yerini tutmaz diye düşünüp yatay geçiş şansımı kullandım ve güzel Samsun'umuzda
1975'te kurulan Ondokuz Mayıs Üniversitesi'ne yatay geçiş yaptım. Gelirken okulu
uzatmayı göze almış olsam da şükürler olsun zamanında bitirebildim. Yaklaşık 1
yıldır ise özel bir şirkette Proje Mühendisi olarak çalışıyorum ve öğreniyorum. 
